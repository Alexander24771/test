<!DOCTYPE html>
<html>
<head>
<title>nu jävlar ska du få läsa</title>
</head>
<body>
<h1>jodu</h1>
<p>I julhelgen drabbades Sverige och en rad Östersjöländer av den mest omfattande störningen av GPS-system som registrerats i Östersjöområdet. Det innebar att delar av satellitnavigeringen för bland annat flygtrafiken och sjöfarten i Sydsverige slogs ut.

Transportstyrelsen uppger för SVT att man fick in de första rapporterna från civilt flyg i södra Sverige om att GPS-navigeringssystemet slagits ut, den 18:e december förra året. Planen får istället förlita sig på markbaserad navigering.

Följande dagar sker vad som nu beskrivs som den största störningen mot GPS-system i Östersjöområdet. Utöver Sverige drabbas delar av Finland, Danmark, Tyskland, Polen och de baltiska länderna.

Kulmen sker på juldagen och annandagen och ännu på nyårsdagen ser det ut att kvarstå vissa störningar, enligt sajten GPSJAM.

Enligt överstelöjtnant Joakim Paasikivi vid Försvarshögskolan är det sannolikt att det är Ryssland som står bakom sabotaget, även om det inte är klarlagt.

– Att man från rysk sida stört kommunikation uppe i norr vid skydd av Murmansk, eller för att störa Nato-övningar – det är gammalt. Det här är nytt – och stort, säger Joakim Paasikivi..</p>
</body>
</html>